Non indignaturum Te spero, Guilelme Studemund, quod

laetam occasionem hoc festo die oblatam amplexus Tuum
nomen huic libro inscripsi, quippe qui nulli fuerit curae maiori
quam Tibi. nam cum aestate anni 1887 Regia Academia Bero-
linensis ad certamen de praemio Carlottiano provocasset et
Philonis Alexandrini libellum de opificio mundi ratione critica
tractandum proposuisset, ego vix in certamen descendissem,
nisi Tu vires meas aliis occupationibus distentas huic quoque
labori suffecturas esse credidisses. in ltalia, ubi tum forte
morabar, libros manu scriptos Philonis statim examinare
. et conferre coepi; neque enim in ullo scriptore ars critica
certo quod in codicum memoria consistit fundamento carere
potest, et quae ab editoribus Philonis de librorum manu scrip-
torum fide et auctoritate adhuc congesta sunt ea minime satis-
facere ab initio mihi persuasi. Philonis igitur libellum ad
codicum fidem recensitum et apparatu critico prolegomenisque
instructum Academiae tradidi atque contigit mihi ut opella
mea a viris doctissimis et clarissimis laude praemioque digna
iudicaretur. novis curis auctum et emendatum librum tandem
in lucem emitto, quoin absolvendo et perpoliendo Tua doc-
trina Tuumque auxilium nunquam mihi defuerunt. verbis scrip-
toris duplicem adnotationem subieci, unam qua codicum scrip-
turae discrepantias enotavi, alteram qua locos simillimos e
reliquis Philonis libris· collectos descripsi. deinde in appendice

 

