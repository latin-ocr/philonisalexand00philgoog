locos similes ex philosophorum Graecorum libris excerptos
congessi3 qua ex collectione luce elarius apparet Philonem e
tribus potissimum fontibus doctrinam snam hausisse, e Platonis
Timaeo, e Stoicorum doctrina theologica et morali, e Pytha-
goreorum de virtute numerorum doctrina. denique ne quid
deesse videretur vocabulorum Graecorum lata scrutantibus
indicem verborum memorabilium adieci copiosissimum.

Omnibus viris doctis, quorum liberalitate et humanitate
in hae editione perficienda adiutus sum, lacere non possum
, quin gratias agam maximas, inprimis Iacobo Frendenthal euius
doctrina omnibus in hoe studiorum campo versantibus cognita
et probata semper mihi praesto fuit. Tibi vero, Guilelme
Studemund quomodo pro summa comitate et benevolentia, qua
semper me prosecutus es gratias agam non habeo, hune librum
qualemcunque ut exiguum grati animi mei documentum henigne
velim accipias mihique favere pergas. Vale. ¹

Scribebam Vratislaviae d.VlII. m. Februarii a. MDCGCLXXXIX.

EMENDANDA: p. XXV, 16 ἰσημερινός; XXVIII, 37 dele quartam virgulam ;
p. XXX, 4 diligentia; p. XXXVIII, al leguntur.

 

